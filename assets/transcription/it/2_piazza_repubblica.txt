Benvenuti in Piazza della Repubblica, il cuore pulsante di Regalbuto e una delle piazze più grandi della provincia di Enna.
Questa piazza ha vissuto i cambiamenti della storia italiana: in origine si chiamava Piazza del Re, in onore della monarchia, ma con la nascita della Repubblica nel 1946, venne rinominata per celebrare i valori di libertà e democrazia.

La piazza ha una forma ovoidale e una pavimentazione unica, realizzata dai fratelli Lanza maestri artigiani marmisti di Regalbuto.

Il disegno geometrico si distingue per l’uso di diversi materiali lapidei: il bianco del calcare si alterna ai toni rossi e grigi del granito, creando un effetto di grande eleganza.

Attorno a voi si ergono alcuni dei monumenti più rappresentativi della città:Il Municipio, con la sua IMPONENTE architettura; La Chiesa Madre di San Basilio, punto di riferimento spirituale; Gli antichi palazzi nobiliari, testimoni di un passato aristocratico.

Oltre ad essere il centro storico e amministrativo del paese, Piazza della Repubblica è anche il fulcro delle tradizioni popolari. Qui si svolgono le più importanti manifestazioni culturali e religiose di Regalbuto:come il Carnevale e la festa di San Vito, patrono del paese.
Passeggiando per questa piazza, non state solo attraversando il cuore della città, ma anche un luogo che riflette la storia e l’identità di Regalbuto. 

Adesso proseguiamo il nostro percorso.